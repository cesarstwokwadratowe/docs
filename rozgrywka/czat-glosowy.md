# Czat głosowy

Serwer obsługuje dwa typy odległościowego czatu głosowego (ang. *Proximity Voice Chat*) w grze - za pomocą modyfikacji Simple Voice Chat oraz za pomocą Discorda.

## Modyfikacja Simple Voice Chat (zalecane)

Komunikacja za pomocą modyfikacji Simple Voice Chat pozwala na rozmowę z innymi graczami w określonej przez gracza odległości. Im dalej gracze są od siebie, tym ciszej się słyszą. Modyfikację można pobrać z [CurseForge](https://www.curseforge.com/minecraft/mc-mods/simple-voice-chat) oraz [Modrinth](https://modrinth.com/plugin/simple-voice-chat/versions?c=release) i jest ona kompatybilna z [Sound Physics Remastered](/wprowadzenie/immersja.md#sound-physics-remastered).

## Discord

Przy pierwszym dołączeniu na serwer Minecraft został*ś poproszony o połączenie kont Minecraft oraz Discord. Jeśli to zrobił*ś, możesz dołączyć na kanał [#Czat odległościowy](https://discord.gg/RQaCahGgnr). Gdy zbliżysz się do innego gracza na odległość 40 bloków, obaj zostaniecie przeniesieni na nowy kanał, przeznaczony tylko dla Was.
